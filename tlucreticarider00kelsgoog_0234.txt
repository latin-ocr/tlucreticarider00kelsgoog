‚ v.] ou nanum NATURA , 169

praesidium reges ipsi sibi perfugiumque,

et pecus atque agros divisere atque dedere ’ rrro

pro facie cuiusque et viribus ingenioque:

nam facies multum valuit viresque vigentes.

posterius res inventast aurumque repertum,

quod facile et validis et pulchris dempsit honorem;

divitioris enim sectam plerumque secuntur 1115

quemlubet et fortes et pulchro corpore creti.

quod siquis vera vitam ratione gubemet‚

divitiae grandes homini su'nt vivere parce

aequo animo, neque enim est umquam penuria parvi.

at claros homines voluerunt se atque potentes, 1120

ut fundamento stabili fortuna maneret

et placidam possent opulenti degere vitam,

nequiquam, quoniam ad summum succedere honorem

certantes iter infestum fecere viai,

et tamen e summ0, quasi fulmen, deicit ictos 1125

invidia interdum contemptim in Tartara taetra;

invidia quoniam, ceu fulmine, summa vaporant

plerumque et quae sunt aliis magis edita cumque,·

ut satius multo iarn sit parere quietum

quam regere imperio res velle et regna tenere. 1130

proinde sine incassum defessi sanguine sudent,

angustum per iter luctantes ambitionis;

quandoquidem sapiunt alieno ex ore petuntque

res ex auditis potius quam sensibus ipsis,

nec magis id nunc est neque erit mox quam fuit ante. ¹135
Ergo regibus occisis subversa iacebat ’

pristina maiestas soliorum et sceptra superba,

et capitis summi praeclarum insigne cruentum

sub pedibus vulgi magnum lugebat honorem ;

nam cupide conculcatur nimis ante metutum. 1140

res itaque ad summam faecem turbasque redibat,

imperium sibi eum ac summatum quisque petebat.

inde magistratum partim docuere creare ι

 

