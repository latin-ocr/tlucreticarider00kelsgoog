120 nuenarius [iv.

nam penitus fluere atque recedere rebusodores 695
significat quod fracta magis redolere videntur

omnia, quod contrita, quod igni conlabefacta:

deinde videre iicet maioribus esse creatum

principiis quam vox, quoniam per saxea saepta

non penetrat, qua vox volgo sonitusque feruntur. 700
quare etiam quod olet non tam facile esse videbis
investigare in qua sit regione locatum ;

refrigescit enim cunctando plaga per auras

nec calida ad sensum decurrunt nuntia rerum.

errant saepe canes itaque et vestigia quaerunt. 7⁰5

[Nec tamen hoc solis in odoribus atque saporum
in generest, sed item species rerum atque colores
non ita conveniunt ad sensus omnibus omnes,
ut non sint aliis quaedam magis acria visu.
quin etiam gallum, noctem explaudentibus alis 7¹0
auroram clara consuetum voce vocare,
noenu queunt rabidi contra constare leones
inque tueri: ita continuo meminere fugai,
nimirum quia sunt gallorum in corpore quaedam
semina, quae cum sunt oculis inmissa leonum, 7¹ 5
pupillas interfodiunt acremque dolorem
praebent, ut nequeant contra durare feroces ;
cum tamen haec nostras acies nil laedere possint,
aut quia non penetrant aut quod penetrantibus illis
exitus ex oculis iiber datur, in remorando 720
laedere nc possint ex ulla lumina parte]

Nunc age quae moveant animum res accipe, et unde
quae veniunt veniant in mentem percipe paucis.
principio hoc dico, rerum simulacra vagari
multa modis multis in cunctas undique partis ⁷25
tenvia, quae facile inter se iunguntur in auria,
obvia cum veniunt, ut aranea bratteaque auri.
quippe etenim multo magis haec sunt tenvia textu
quam quae percipiunt oculos visumque lacessunt,

 

