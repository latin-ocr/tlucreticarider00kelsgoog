110 nocuimus [iv.

qui simul atque vias oculorum luce replevit

atque patefecit quas ante obsederat aer 345

ater, continuo rerum simulacra secuntur '

quae sita sunt in luce, lacessuntque ut videamus

quod contrafacere in tenebris e luce nequimus

propterea quia posterior caliginis aer

crassior insequitur qui cuncta foramina complet 3 50

obsiditque vias oculorum, ne simulacra

possint ullarum rerum coniecta movere.

quadratasque procul turris cum cemimus urbis,

propterea fit uti videantur saepe rutundae,

angulus optusus quia longe cernitur omnis 35 5

· sive etiam potius non cernitur ac perit eius

plaga nec ad nostras acies perlabitur ictus,

aera per multum quia dum simulacra feruntur,

cogit hebescere eum crebris offensibus aer.

hoc ubi suffugit sensum simul angulus omnia, 360 .

fit quasi ut ad tornum saxorum structa terantur;

non tamen ut coram quae sunt vereque rutunda,

sed quasi adumbratim paulum simulata videntur.

umbra videtur item nobis in sole moveri

et vestigia nostra sequi gestumque imitari3 365

aera si credis privatum lumine posse

indugredi, motus hominum gestumque sequentem;

nam nil esse potest aliut nisi lumine cassus

aer id quod nos umbram perhibere suemus

. nimirum quia terra locis ex ordine certis 370

lumine privatur solis quacumque meantes

officimus‚ repletur item quod liquimus eius,

propterea fit uti videatur, quae suit umbra

corporis e regione eadem uos usque secuta.

semper enim nova se radiorum lumina fundunt 375
. primaque dispereunt, quasi in ignem lana trahatur. ·
· “propterea facile et spoliatur lumine terra

fs· ⁴, et repletur item nigrasque sibi abluit umbras

 

