V.] DE RERUM NATURA 151

quod genus in nobis 'quaedam licet in statione
membra manere, tamen cum sint ea quae moveantur.
his igitur rebus retractis terra repente, ' 480
maxuma qua nunc se ponti plaga caerula tendit,
succidit et salso suffudit gurgite fossas,

inque dies quanto circum magis aetheris aestus

et radii solis cogebant undique terram

verberibus crebris extrema ad limina in artum, 485
in medio ut propulsa suo condensa coiret,

tam magis expressus salsus de corpore sudor

augebat mare manando camposque natantis,

et tanto magis illa foras elabsa volabant

corpora multa vaporis et aeris altaque caeli 490
densebant procul a terris fulgentia templa.

sidebant campi, crescebant montibus altis

ascensus; neque enim poterant subsidere saxa

nec pariter tantundem omnes succumbere partis

Sic igitur terrae concreto corpore pondus 495
constitit atque omnis mundi quasi limus inimum
confluxit gravis et subsedit funditus ut 'faex3
inde mare inde aer inde aether ignifer ipse
corporibus liquidis sunt omnia pura relicta,
et leviora aliis alia, et liquidissimus aether 500
atque levissimus aerias super influit auras,
nec liquidum corpus turbantibus aeris auris
commiscet; sinit haec violentis omnia verti
turbinibus, sinit incertis turbare procellis,
ipse suos ignis certo lert impete labens, 505
narn modice fluere atque uno posse aethera nisu
significat Pontos, mare certo quod fluit aestu
unum labendi conservans usque tenorem.

[Motibus astrorum nunc quae sit causa canamus.
principio magnus caeli si vortitur orbis, 510
ex utraque polum parti premere abra nobis
dicendum est extraque tenere et claudere utrimque3

 

