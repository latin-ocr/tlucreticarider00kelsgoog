54 incasurus [η.

sensibus ; ut noscas primis differre figuris. 685 ¹
dissimiles igitur formae glomeramen in unum
conveniunt et res permixto semine constant.
quin etiam passim nostris in versibus ipsis
multa elementa vides multis communia verbis,
cum tamen inter se versus ac verba necesse est 690
confiteare alia ex aliis constare elementis ;
non quo multa parum communis littera currat
aut nulla inter se duo sint ex omnibus isdem,
sed quianon volgo paria omnibus omnia constant.
sic aliis in rebus item communia multa 695
multarum rerum cum sint primordia, verum
dissimili tamen inter se consistere summa
possunt3 ut merito ex aliis constare seratur
humanum genus et fruges arbustaque laeta.

Nec tamen omnimodis conecti posse putandum est 700
omnia3 nam volgo fieri portenta videres,
semiferas hominum species existere et altos
interdum ramos egigni corpore viv0‚
multaque conecti terrestria membra marinis,
tum flammam taetro spirantis ore Chimaeras 705v
pascere naturam per terras omniparentis.
quorum nil fieri manifestum est, omnia quando ’
seminibus certis certa genetrice creata
¹ conservare genus crescentia posse videmus
scilicet id certa fieri ratione necessust. 710
nam sua cuique cibis ex omnibus intus in 'artus
corpore discedunt conexaque convenientis
efficiunt motus; at contra aliena videmus
reicere in terras naturam, multaque caecis
corporibus fugiunt e corpore percita plagis, 715
quae neque conecti quoquam potuere neque intus
vitalis motus consentire atque imitari.
sed ne sorte putes animalia sola teneri
legibus hisce, ea res ratio disterminat omnis.

 

