106 suesanus [iv.

curn iaciuntur et emissum res nulla moratur? 205
quone vides citius debere et longius ire

multiplexque loci spatium transcurrere eodem

tempore quo solis pervolgant lumina caelum?

hoc etiam in primis specimen verum esse videtur
quam celeri motu rerum simulacra ferantur, 210
quod simul ac primum sul) diu splendor aquai

ponitur, extemplo caelo stellante serena

sidera respondent in aqua radiantia mundi.

iamne vides igitur quam puncto tempore imago
aetheris ex oris in terrarum accidat oras? ²15
quare etiam atque etiam mira fateare necessest

corpora quae feriant oeulos visumque lacessant.
perpetuoque fluunt certis ab rebus odores3

. frigus ut a fluviis, calor ab sole, aestus ab undis
aequoris exesor moerorum litora circum. 220
nec variae cessant voces volitare per auras.
denique in os salsi venit umor saepe saporis,
cum mare versamur propter, dilutaque contra
cum tuimur misceri absinthia, tangit amaror.
usque adeo omnibus ab rebus res quaeque fluenter 225
fertur et in cunctas dimittitur undique partis
nec mora nec requies interdatur ulla fluendi,
perpetuo quoniam sentimus, et omnia semper
cernere odorari licet et sentire sonare.

Praeterea quoniam manibus tractata figura ²30
in tenebris quaedam cognoscitur esse eadem quac
cernitur in luce et claro candore, necessest
consimili causa tactum visumque moveri.
nunc igitur si quadratum temptamus et id nos
commovet in tenebris, in luci quae poterit res 235
accidere ad speciem quadrata, nisi eins imago?
esse inimaginibus quapropter causa videtur
cernundi neque posse sine his res ulla videri.

 

