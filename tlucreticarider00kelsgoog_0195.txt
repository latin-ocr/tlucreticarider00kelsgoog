130 LUCRETIUS γ [IV.

sen mulier toto iactans e corpore amorem,
unde feritur, eo tendit gestitque coire ¹055 Ἣ
et iacere umorem in corpus de corpore ductum.
namque voluptatem praesagit muta cupide„

Haec Venus est nobis; hinc autemst nomen amoris,
hine illaec primum Veneris dulcedinis in cor
stillavit gutta et successit frigida cura. 1060
nam si abest quod aves, praesto simulacra tamen sunt
illius et nomen dulce obversatur ad auris,
sed fugitare decet simulacra et pabula amoris
absterrere sibi atque alio convertere mentem
et iacere umorem conlectum in corpora quaeque 1065
nec retinere semel conversum unius amore,
et servare sil ⁶ curam certumque dolorem.
uleus enim vivescit et inveterascit alendo
inque dies gliscit furor atque aerumna gravescit,
si non prima novis conturbes volnera plagis 1070
volgivagaque vagus Venere ante recentia cures
aut alio possis animi traducere motus.

N ec Veneris fructu caret isqui vitat amorem,
sed potius quae sunt sine poena commoda sumit3
nam certe purast sanis magis inde voluptas 1075
quam miseris. etenim potiundi tempore in ipso
fluctuat incertis erroribus ardor amantum
nec constat quid primum oculis manibusque fruantur.
quod petiere, premunt arte faciuntque dolorem
corporis et dentes inlidunt saepe labellis 1080
osculaque adfligunt, quia non est pura voluptas
et stimuli subsunt qui instigant laedere id ipsum
quodcumque est, rabies unde illaec germina surgunt.
sed leviter poenas frangit Venus inter amorem
blandaque refrenat morsus admixta voluptas. 1085
namque in eo spes est, unde est ardoris origo,
restingui quoque posse ab eodem corpore flammam.
quod fieri contra totum natura repugnat;

 

