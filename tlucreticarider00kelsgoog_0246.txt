VI.] DE RERUM NATURA

quaeque geri possint, praesertim rebus in illis 60
quae supera'caput aetheriis cernuntur in oris,

rursus in antiquas referuntur religionis

et dominos acris adsciscunt, omnia posse .

quos miseri credunt ignari quid queat esse,

quid nequeat, finita potestas denique cuique ⁶5
quanam sit rationi atque alte terminus haerens;

quo magis errantes caeca ratione feruntur.

quae nisi respuis ex animo longeque remittis

dis indigna putare alienaque pacis eorum,

delibata deum per te tibi numina sancta 70
saepe oberunt; non quo violari summa deum vis
possit, ut ex ira poenas petere inbibat acris,

sed quia tute tibi placida curn pace quietos

constitues magnos irarum volvere fluctus,

nec delubra deum placido curn pectore adibis. 75
nee de corpore quae sancto simulacra seruntur

in mentes hominum divinae nuntia formae,

suscipere haec animi tranquilla pace valebis

inde videre licet qualis iam vita sequatur.

quarn quidem uta nobis ratio verissima longe

reiciat, quamquam sunt a me multa profecta,

multa tamen restant et sunt ornanda politis

versibus; est ratio caeli speciesque tenenda,

sunt tempestates et fulmina clara canenda,

quid faciant et qna de causa cumque ferantur:

ne trepides caeli divisis partibus amens,

unde volans ignis pervenerit aut in utram se

verterit hinc partim, qno pacto per loca saepta
insinuarit, et hinc dominatus ut extulerit se.

tu mihi supremae 'praescribta ad candida calcis
currenti spatium praemonstra, callida musa

Calliope, requies hominum divomque voluptas,

te duce ut insigni capiam cum laude coronam.

Α Principio tonitru quatiuntur caerula caeli

 

