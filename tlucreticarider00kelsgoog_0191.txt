126 rueramus [ιν.

suavidicis potius quam multis versibus edam3
parvus -ut est cycni melior canor, ille gruum quam 9¹0 -
clamor in aetheriis dispersus nubibus austri.

tu mihi da tenuis aures animumque sagacem,

ne fieri negites quae dicam posse retroque

vera repulsanti discedas pectore dicta,

tutimet in culpa cum sis neque cernere possis. 9¹ 5
principio somnus fit ubi est distracta per artus ⁵
vis animae partimque foras eiecta recessit

et partim contrusa magis concessit in altum 3
dissoluuntur enim tum demum membra fluuntque.
nam dubium non est, animai quin opera sit 9²0
sensus hic in nobis, quem cum sopor inpedit esse,

tum nobis animam perturbatam esse putandumst
eiectamque foras; non omnem; namque iaceret
aeterno corpus perfusum frigore leti.

quippe ubi nulla latens animai pars remaneret 925
in membriS, cinere ut multa latet obrutus ignis,

unde reconflari sensus per membra repente

posset, ut ex igni caeco consurgere flamma?

Sed quibus haec rebus novitas confiat et uncle
perturbari anima et corpus languescere possit, 930
expediam: tu fac ne ventis verba profundam.
principio externa corpus de parte necessum est,
aeriis quoniam vicinum tangitur auris,
tundier atque eius crebro pulsarier ictu,
proptereaque fere res omnes aut corio sunt 935
aut etiam conchis aut callo aut cortice tectae.
interiorem etiam partem spirantibus aer
verberat hic idem, cum ducitur atque reflatur.
quare utrimque secus cum corpus vapulet etcum
perveniant plagae per parva foramina nobis 940
corporis ad primas partis elementaque prima,
fit quasi paulatim nobis per membra ruina.
conturbantur enim positurae principiorum

 

