vt] DE RERUM NATURA 185

multa rotantque cavis flammam fornacibus intus,
donec divolsa fulserunt nube corusci.

Hac etiarn fit uti de causa mobilis ille
devolet in terram liquidi color aureus ignis 205
semina quod nubes ipsas permulta necessust
ignis habere; etenim cum sunt umore sine ullo,
flammeus est plerumque colos et splendidus ollis
quin etiam solis de lumine multa necessest
concipere, ut merito rubeant ignesque profundant. 210
hasce igitur curn ventus agens contrusit in unum
compressitque locum cogens, expressa profundunt
semina quae faciunt flammae fulgere colores. ’
fulgit item, curn rarescunt quoque nubila caeli.
nam cum ventus eas leviter diducit euntis 215
dissoluitque, cadant ingratis illa necessest
semina quae faciunt fulgorem. tum sine taetro
terrore et sonitu fulgit nulloque tumultu.

Quod superest, quali natura praedita constent
fulmina, declarant ictus et inusta vaporis 220
signa notaeque gravis halantis sulpuris auras.
ignis enirn sunt haec non venti signa neque imbris
praeterea saepe accendunt quoque tecta domorum
et celeri flamma dominantur in aedibus ipsis.
hunc tibi subtilem curn primis ignibus ignem 225
constituit natura minutis mobilibusque
corporibus, cui nil omnino obsistere possit.
transit enirn validum fulmen per saepta domorum,
clamor ut ac voces, transit per saxa, per aera,
et liquidum puncto facit aes in tempore et aurum, 230
curat item vasis integris vina repente
diffugiant, quia nimirum facile omnia circum
' conlaxat rareque facit lateramina vasis
adveniens calor cius et insinuatus in ipsum
mobiliter soluens differt primordia vini. ²35
quod solis vapor aetatem non posse videtur

 

