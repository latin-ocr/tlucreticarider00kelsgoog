186 Lucnurrus [vr.

efficere usque adeo pellens fervore corusco:
tanto mobilior vis et dominantior haec est.
Nunc ea quo pacto gignantur et impete tanto
fiant ut possint ictu discludere turris, ²40
disturbare domos avellere tigna trabesque,
et monimenta virum demoliri atque cremare,
exanimare homines, pecudes prosternere passim,
cetera de genere hoc qua vi lacere omnia possint,
expediam, neque te ln promissis plura morabor. 245
Fulmina gignier e crassis alteque putandumst
nubibus extructis; nam caelo nulla sereno
nec leviter densis mittuntur nubibus umquam.
nam dubio procul hoc fieri manifesta docet res ;
quotl tum per totum concrescunt aira nubes 250
undique uti tenebras omnis Acherunta reamur
liquisse et magnas caeli complesse cavemas;
usqueadeo taetra nimborum nocte coorta
inpendent atrae formidinis ora superne
curn commoliri tempestas fulmina coeptat. ²55
praeterea persaepe niger quoque per mare nimbus
ut picis e caelo demissum flumen, in undas
sic cadit effertus tenebris procul et trahit atram
fulminibus gravidam tempestatem atque procellis
ignibus ac ventis cum primis ipse repletus, 260
in terra quoque ut horrescant ac tecta requirant.
sic igitur supera nostrum caput esse putandumst
tempestatem altam. neque eninr caligine tanta
obruerent terras, nisi inaedificata superne
multa forent multis exempto nubila sole3 265
nec tanto possent venientes opprimere imbri,
flumina abundare ut facerent camposque natare,

· si non extructis foret alte nubibus aether.

hic igitur ventis atque ignibus omnia plena
sunt; ideo passim fremitus et fulgura fiunt. 270
quippe etenim supra docui permulta vaporis

 

