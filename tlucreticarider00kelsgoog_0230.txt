V.] DE RERUM NATURA 165

saetigerisque pares subu’ sic silvestria membra 970
· nuda dabant terrae nocturno tempore capti,

circum se soliis ac frondibus involventes

nec plangore diem magno solemque per agros

, quaerebant pavidi palantes noctis in umbris, Ι

sed taciti respectabant somnoque sepulti, 975
dum rosea face sol inferret lumina caelo.

a parvis quod enim consuerant cernere semper

alterno tenebras et lucem tempore gigni,

non erat ut fieri posset mirarier umquam

nec diffidere ne terras aeterna teneret

nox in perpetuum detracto lumine solis.

sed magis illud erat curae, quod saecla ferarum

infestam miseris faciebant saepe quietem.

eiectique domo fugiebant saxea tecta

spumigeri suis adventu validive leonis 985
atque intempesta cedebant nocte paventes

hospitibus saevis instrata cubilia fronde.

Nec nimio tum plus quam nunc mortalia saecla
dulcia linquebant labentis lumina vitae. .
unus enim tum quisque magis deprensus eorum 990
pabula viva feris praebebat, dentibus haustus
et nemora ac montis gemitu silvasque· replebat
viva videns vivo sepeliri viscera bustoss
at quos effugium servarat corpore adeso,
posterius tremulas super ulcera taetra tenentes 995
palmas horriferis accibant vocibus Orcum,
donique eos vita privarant vennina saeva
expertis opis, ignaros quid volnera vellent.
at non multa virum sub signis milia ducta
una dies dabat exitio nec turbida ponti rooo
aequora lligebant navis ad saxa virosque.
hic temere in cassum frustra mare saepe coortum
saevibat leviterque minas ponebat inanis,
nec poterat quemquam placidi pellacia ponti

 

