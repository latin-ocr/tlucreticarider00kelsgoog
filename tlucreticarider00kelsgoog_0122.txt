ΙΙ.] DE RERUM NATURA

principiis rerum nonnumquam causa colores,
occidit, ex albis quoniam non alba creantur, 790
nec quae nigra cluent de nigris sed variis ex.
quippe etenim multo proclivius exorientur
candida de nullo quam nigro nata colore
aut alio quovis qui contra pugnet et obstet.
Praeterea quoniam nequeunt sine luce colores 795
esse neque in lucem existunt primordia rerum,
scire licet quarn sint nullo velata colore.
qualis enim caecis poterit color esse tenebris?
lumine quin ipso mutatur propterea quod
recta aut obliqua percussus luce refulget3
pluma columbarum quo pacto in sole videtur,
quae sita cervices circum collumque coronat;
namque alias fit uti claro sit rubra pyrop0‚
interdurn quodam sensu fit uti videatur
inter curalium viridis miscere zmaragdos.
caudaque pavonis larga cum luce repleta est,
consimili mutat ratione obversa colores;
qui quoniam quodam gignuntur luminis ictu,
scire licet, sine eo fieri non posse putandum est.
et quoniam plagae quoddam genus excipit in se διο
pupula, eum sentire colorem dicitur album,
atque aliud porr0, nigrum cum et cetera sentit,
nec refert ea quae tangas quo sorte colore
praedita sint, verum quali magis apta figura,
scire licet nil principiis opus esse colores
sed variis formis variantes edere tactus.
Praeterea quoniam non certis certa figuris
est natura coloris et omnia principiorum
formamenta queunt in quovis esse nitore,
cur ea quae constant ex illis non pariter sunt 820
omne genus perfusa coloribus in genere omni?
conveniebat enim corvos quoquc s'aepe volantis
ex albis album pinnis iactare colorem

 

