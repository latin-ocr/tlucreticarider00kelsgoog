· 174 nuenarius [v.

et lapides et item silvarum fragmina rami,

et flamma atque ignes, postquam sunt cognita primum.

posterius ferri vis est aerisque reperta. 1286

at prior aeris erat quam ferri cognitus usuS,

quo facilis magis est natura et copia maior.

aere solum terrae tractabant, aereque belli

miscebant fluctus et vulnera vasta serebant 1290

et pecus atque agros adimebant; nam facile ollis

omnia cedebant armatis nuda et inerma.

inde minutatim processit ferreus ensis

versaque in obprobium species est falcis ahenae‚

et ferro coepere solum proscindere terrae 1295

exaequataque sunt creperi certamina belli.

et prius est armatum in equi conscendere costas

et moderarier hunc frenis dextraque vigere

quam biiugo curru belli temptare pericla.

et biiugos prius est quam bis coniungere binos

et quam falciferos armatum escendere currus

inde boves lucas turrito corpore, taetras,

anguimanus, belli docuerunt volnera Poeni

sufferre et magnas Martis turbare catervas.

sic alid ex alio peperit discordia tristis,

horribile humanis quod gentibus essct in armis

inque dies beili terroribus addidit augmen.
Temptarunt etiam tauros in moenere belli

expertique sues saevos sunt mittere in hostis.

et validos partim prae se misere leones

cum doctoribus armatis saevisque magistris

qui moderarier his possent vinclisque tenere,

nequiquam, quoniam permixta caede calentes

turbabant saevi nullo discrimine tunnas

terrificas capitum quatientes undique cristas,

nec poterant equites fremitu perterrita equorum

pectora mulcere et srenis convertere in hostis.

inritata leae iaciebant corpora saltu

 

