200 LUCRETIUS [VI.

cum mare permotum ventis mit intus harenam3
quo fit uti pacto liber minus exitus amni
et proclivis item fiat minus impetus undis.
fit quoque uti pluviae forsan magis ad caput ei
tempore eo fiant, quod etesia flabra aquilonum 730
nubila coniciunt in eas tunc omnia partis.
scilicet ad mediam regionem eiecta diei
cum convenerunt, ibi ad altos denique montis
contrusae nubes coguntur vique premuntur.
forsitan Aethiopum penitus de montibus altis 73 5
crescat, ubi in campos albas descendere ningues
tabificis subigit radiis sol omnia lustrans.

Nunc age, Averna tibi quae sint loca cumque lacusque
expediam, quali natura praedita constent.
principio, quod Averna vocantur nomine, id ab re 740
inpositumst, qnia sunt avibus contraria cunctis,
e regione ea quod loca cum venere volantes,
remigi oblitae pennarum vela remittunt
praecipitesque cadunt molli cervice profusae
in terram, si forte ita fert natura locorum, 745
aut in aquam, si sorte lacus substratus Avemist.
is locus est Cumas aput, acri sulpure montes
oppleti calidis ubi sumant fontibus aucti.
est et Athenaeis in moenibus, arcis inipso
vertice, Palladis ad templum llitonidis almae, 750
quo numquam pennis appellunt corpora raucae
cornices, non cum fumant altaria donisÍ¾
usqueadeo fugitant non iras Palladis acris
pervigili cansa, Graium ut cecinere poetae,
sed natura loci ope suflicit ipsa suapte. 755
in Syria quoqne fertur item locus esse videri,
quadripedes quoque quo simul ac vestigia primum
intulerint, graviter vis cogat concidere ipsa,
manibus ut si sint divis mactata repente.
omnia quae naturali ratione geruntur,

 

